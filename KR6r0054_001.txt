# -*- mode: mandoku-view -*-
#+TITLE: 宋高僧傳
#+DATE: 2015-08-30 22:19:02
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 1
¶¶¶
<pb:KR6r0054_WYG_001-1a>
欽定四庫全書
　宋髙僧傳巻一
　　　　　　　　　　　　宋　釋贊寧　撰
　譯經篇第一¶¶¶¶¶¶¶¶¶<md:KR6r0054_T_001-0710b>¶¶¶¶¶之一(正𫝊三人/附見一人)¶
　　唐京兆大薦福寺義淨𫝊¶
釋義淨字文明姓張氏范陽人也髫齓之時¶辭親落髪
徧詢名匠廣探羣籍内外閑習¶今古博通年十有五便
萌其志欲遊西域¶仰法顯之雅操慕𤣥奘之髙風加以
<pb:KR6r0054_WYG_001-1b>
勤無¶棄時手不釋巻弱冠登具愈堅貞志咸亯¶二年年
三十有七方遂發足初至番禺得¶同志數十人及将登
舶餘皆退罷淨奮勵¶孤行備歴艱險所至之境皆洞言
音凡遇¶酋長俱加禮重鷲峯雞足咸遂周遊鹿苑¶祗林
並皆瞻矚諸有聖迹畢得追尋經二十¶五年歴三十餘
國以天后證聖元年乙未仲¶夏還至河洛得梵本經律
論近四百部合¶五十萬頌金剛座真容一鋪舍利三百
粒天¶后親迎于上東門外諸寺緇伍具旛葢歌樂¶前導
<pb:KR6r0054_WYG_001-2a>
勑於佛授記寺安置焉初與于闐三¶蔵實叉難陀飜華
嚴經久視之後乃自專譯¶起庚子嵗至長安癸夘於福
先寺及雍京西¶明寺譯金光明最勝王能斷金剛般若
彌勒¶成佛一字咒王莊嚴王陀羅尼長爪梵志等¶經根
本一切有部毗柰耶尼陀&KR0218;目得迦百¶一羯磨攝等掌
中取因假設六門教授等論¶及龍樹勸誡頌凡二十部
北印度沙門阿你<md:KR6r0054_T_001-0710c>¶真&KR0218;證梵文義沙門波崙復禮慧表
智積等¶筆受證文沙門法寶法蔵徳感勝莊神英仁¶亮
<pb:KR6r0054_WYG_001-2b>
大儀慈訓等證義成均太學助教許觀監¶護繕寫進呈
天后製聖教序令標經首¶暨和帝神龍元年乙巳於東
洛内道場譯¶孔雀王經又於大福先寺出勝光天子香
王¶菩薩咒一切莊嚴王經四部沙門盤度讀梵¶文沙門
𤣥傘筆受沙門大儀證文沙門勝莊¶利貞證義兵部侍
郎崔湜給事中盧粲潤文¶正字祕書監駙馬都尉楊慎
交監護帝深崇¶釋典特抽睿思製大唐龍興三蔵聖教
序¶又御洛陽西門宣示羣官新飜之經二年淨¶隨駕歸
<pb:KR6r0054_WYG_001-3a>
雍京置飜經院於大薦福寺居之¶三年詔入内與同飜
經沙門九旬坐夏帝¶以昔居房部幽厄無歸祈念藥師
遂蒙降¶祉荷兹徃澤重闡鴻猷因命法徒更重傳¶譯於
大佛光殿二卷成文曰藥師璢璃光佛¶本願功徳經帝
御法筵手自筆受睿宗景¶雲元年庚戌於大薦福寺出
浴像功徳經¶毗柰耶雜事二衆戒經唯識寶生所縁釋
等二¶十部吐火羅沙門達磨末磨中印度沙門抜¶弩證
梵義罽賔沙門達磨難陀證梵文居士¶東印度&KR0545;領伊
<pb:KR6r0054_WYG_001-3b>
舍羅證梵本沙門慧積居士¶中印度李釋迦度頗多語
梵本沙門文綱慧¶沼利貞勝莊愛同思恒證義𤣥傘智
積筆受¶居士東印度瞿曇金剛迦溼彌羅國王子阿順¶
證譯修文館大學士李嶠兵部尚書韋嗣立¶中書侍郎
趙彥昭吏部侍郎盧蔵用兵部侍¶郎張說中書舍人李
乂二十餘人次文潤色<md:KR6r0054_T_001-0711a>¶左僕射韋巨源右僕射蘓瓌監
護祕書大監嗣¶虢王邕同監護景雲二年辛亥復於大
薦福¶寺譯稱讃如来功徳神咒等經太常卿薛崇¶嗣監
<pb:KR6r0054_WYG_001-4a>
䕶自天后久視迄睿宗景雲都飜¶出五十六部二百三
十卷又别撰大唐西域¶求法髙僧𫝊南海寄歸傳内法
傳别說罪要行法¶受用三法水要法䕶命放生軌儀凡
五部九¶卷又出說一切有部䟦窣堵即諸律中犍度¶䟦
渠之𩔖葢梵音有楚夏耳約七十八巻¶淨雖徧飜三蔵
而偏攻律部譯綴之暇曲¶授學徒凡所行事皆尚急䕶
漉囊滌&KR0126;特¶異常倫學侶傳行徧于京洛美哉亦遺法¶
之盛事也先天二年卒春秋七十九法臘五¶十九𦵏事
<pb:KR6r0054_WYG_001-4b>
官供所出跋窣堵唯存真本未¶暇覆疏而逼泥洹然其
𫝊度經律與奘¶師抗衡比其著述淨多文性傳宻咒最¶
盡其妙二三合聲爾時方曉矣今塔在洛京¶龍門北之
髙岡焉¶
系曰譯之言易也謂以所有易所無也譬¶諸枳橘焉由
易土而殖橘化為枳枳橘之¶呼雖殊而辛芳榦葉無異
又如西域尼拘¶律陀樹即東夏之楊栁名雖不同樹體
是¶一自漢至今皇宋飜譯之人多矣晉魏之¶際唯西竺
<pb:KR6r0054_WYG_001-5a>
人来止稱尼拘耳此方㕘譯之¶士因西僧指楊栁始體
言意其後東僧徃¶彼識尼拘是東夏之栁兩土方言一
時洞了¶焉唯西唯東二𩔖之人未為盡善東僧徃¶西學
盡梵書解盡佛意始可稱善傳譯¶者宋齊已還不無去
彼&KR0158;者若入境觀風<md:KR6r0054_T_001-0711b>¶必聞其政者奘師淨師為得其實
此二師¶者兩全通達其猶見璽文知是天子之書¶可信
也周禮象胥氏通夷狄之言淨之才¶智可謂釋門之象
胥也歟¶
<pb:KR6r0054_WYG_001-5b>
　　唐洛陽廣福寺金剛智傳¶
釋䟦日羅菩提華言金剛智南印度摩頼耶¶國人也華
言光明其國境近觀音宫殿補陀¶落迦山父婆羅門善
五明論為建支王師¶智生數嵗日誦萬言目覽心傳終
身無忘¶年十六開悟佛理不樂習尼揵子諸論乃¶削染
出家葢宿植之力也後隨師徃中印¶度&KR0218;爛陀寺學修
多羅阿毗達磨等洎登¶戒法徧聼十八部律又詣西印
度學小乘¶諸論及瑜伽三宻陀羅尼門十餘年全通三¶
<pb:KR6r0054_WYG_001-6a>
蔵次復遊師子國登楞伽山東行佛誓躶¶人等二十餘
國聞脂&KR0218;佛法崇盛泛舶而¶来以多難故累嵗方至開
元己未嵗達于¶廣府𠡠迎就慈恩寺尋徙薦福寺所住
之¶刹必建大曼拏羅灌頂道場度於四衆大智¶大慧二
禪師不空三蔵皆行弟子之禮焉¶後隨駕洛陽其年自
正月不雨迨于五月¶嶽瀆靈祠禱之無應乃詔智結壇
祈請於¶是用不空鈎依菩薩法在所住處起壇深¶四肘
躬繪七俱胝菩薩像立期以開光明¶日定隨雨焉帝使
<pb:KR6r0054_WYG_001-6b>
一行禪師謹宻候之¶至第七日炎氣爞爞天無浮翳午
後方開¶眉眼即時西北風生飛瓦拔樹崩雲泄雨¶逺近
驚駭而結壇之地穿穴其屋洪注道¶場質明京城士庶
皆云智獲一龍穿屋飛<md:KR6r0054_T_001-0711c>¶去求觀其處日千萬人斯乃壇
法之神驗¶也于時帝畱心𤣥牝未重空門所司希㫖¶奏
外國蕃僧遣令歸國行有日矣侍者問¶智智曰吾是梵
僧且非蕃胡不干明勑吾¶終不去數日忽乘傳将之鴈
門奉辭帝大¶驚下手詔畱住初帝之第二十五公主甚¶
<pb:KR6r0054_WYG_001-7a>
鍾其愛久疾不救移卧於咸宜外館閉目¶不語已經旬
朔有𠡠令智授之戒法此乃¶料其必終故有是命智詣
彼擇取宫中七¶嵗二女子以緋繒纏其面目卧於地使
牛¶僊童寫勑一紙焚於他所智以宻語咒之¶二女𡨕然
誦得不遺一字智入三摩地以¶不思議力令二女持𠡠
詣琰摩王食頃間¶王令公主亡保母劉氏䕶送公主魂隨
二¶女至於是公主起坐開目言語如常帝聞¶之不俟仗
衛馳騎徃于外館公主奏曰𡨕¶數難移今王遣迴畧覲
<pb:KR6r0054_WYG_001-7b>
聖顔而已可半日¶間然後長逝自爾帝方加歸仰焉武
貴妃¶寵異六宫薦施寶玩智勸貴妃急造金剛¶壽命菩
薩像又勸河東郡王於毗盧遮那塔¶中繪像謂門人曰
此二人者壽非久矣¶經數月皆如其言凡先覺多此𩔖
也智理¶無不通事無不驗經論戒律祕咒餘書隨¶問剖
陳如鐘虡受有登其門者智一覿¶其面永不忘焉至於
語黙興居凝然不改¶喜怒逆順無有異容瞻禮者莫知
津涯自¶然率服矣自開元七年始届番禺漸来神¶甸廣
<pb:KR6r0054_WYG_001-8a>
敷宻蔵建曼拏羅依法製成皆感靈¶瑞沙門一行欽尚
斯教數就諮詢智一一指<md:KR6r0054_T_001-0712a>¶授曾無遺隱一行自立壇灌
頂遵受斯法¶既知利物請譯流通十一年奉𠡠於資聖¶
寺飜出瑜伽念誦法二巻七俱胝陀羅尼二¶卷東印度
婆羅門大首領直中書伊舍羅譯¶語嵩岳沙門温古筆
受十八年於大薦福寺¶又出曼殊室利五字心陀羅尼
觀自在瑜伽¶法要各一卷沙門智蔵譯語一行筆受刪
綴¶成文復觀舊隨求本中有闕章句加之滿¶足智所譯
<pb:KR6r0054_WYG_001-8b>
總持印契凡至皆驗祕宻流行為¶其最也兩京稟學濟
度殊多在家出家𫝊之¶相繼二十年壬申八月既望於
洛陽廣福寺¶命門人曰白月圓時吾當去矣遂禮毗盧¶
遮&KR0218;佛旋繞七帀退歸本院焚香發願頂¶戴梵夾并新
譯教法付囑訖寂然而化壽七¶十一臘五十一其年十
一月七日𦵏於龍門¶南伊川之右建塔旌表𫝊教弟子
不空奏舉¶𠡠謚國師之號灌頂弟子中書侍郎杜鴻漸¶
素所歸奉述碑紀徳焉¶
<pb:KR6r0054_WYG_001-9a>
系曰五部曼拏羅法攝取鬼物必附麗童¶男處女去疾
除祅也絶易近世之人用是¶圖身口之利乃寡徴驗率
為時所慢吁正¶法醨薄一至於此¶
　　唐京兆大興善寺不空傳(慧朗/)¶
釋不空梵名阿目佉跋折羅華言不空金剛¶止行二字
畧也本北天竺婆羅門族㓜失所¶天隨叔父觀光東國
年十五師事金剛智¶三蔵初導以梵本悉曇章及聲明
論浹旬已¶通徹矣師大異之與受菩薩戒引入金剛¶界
<pb:KR6r0054_WYG_001-9b>
大曼荼羅驗以擲花知後大興教法洎<md:KR6r0054_T_001-0712b>¶登具戒善解一
切有部諳異國書語師之¶飜經常令共譯凡學聲明論
一紀之功六月¶而畢誦文殊普賢行願一年之限再夕
而終¶其敏利皆此𩔖也欲求學新瑜伽五部三宻¶法涉
于三載師未教詔空擬&KR0158;天竺師夢¶京城諸寺佛菩薩
像皆東行寐寤乃知空是¶真法器遂允所求授與五部
灌頂䕶摩阿¶闍梨法及毗盧&KR0210;&KR0218;經蘓悉地軌則等盡
傳¶付之厥後師徃洛陽隨侍之際遇其示滅¶即開元二
<pb:KR6r0054_WYG_001-10a>
十年矣影堂既成追謚已畢曾奉¶遺㫖令徃五天并師
子國遂議遐征初至¶南海郡採訪使劉巨鄰懇請灌頂
乃於法性¶寺相次度人百千萬衆空自對本尊祈請¶旬
日感文殊現身及将登舟採訪使召¶誡番禺界蕃客大
首領伊習賔等曰今三蔵¶徃南天竺師子國宜約束船
主好将三蔵¶并弟子含光慧&KR1309;等三七人國信等達彼
無¶令疎失二十九年十二月附崑崙舶離南¶海至訶陵
國界遇大黑風衆商惶怖各作¶本國法禳之無驗皆膜
<pb:KR6r0054_WYG_001-10b>
拜求哀乞加救¶䕶慧&KR1309;等亦慟哭空曰吾今有法汝等
勿¶憂遂右手執五服菩提心杵左手持般若¶佛母經夾
作法誦大隨求一徧即時風偃¶海澄又遇大鯨出水噴
浪若山甚於前¶患衆商甘心委命空同前作法令慧&KR1309;
誦¶婆竭龍王經逡巡衆難俱息既達師子國王¶遣使迎
之将入城步騎羽衛駢羅衢路王¶見空禮足請住宫中
七日供養日以黄金¶斛滿盛香水王為空躬自洗浴次
太子后<md:KR6r0054_T_001-0712c>¶妃輔佐如王之禮焉空始見普賢阿闍梨¶遂奉
<pb:KR6r0054_WYG_001-11a>
獻金寶錦繡之屬請開十八㑹金剛頂¶瑜伽法門毗盧
遮&KR0218;大悲胎蔵建立壇法并¶許含光慧&KR1309;等同受五部
灌頂空自爾學¶無常師廣求宻蔵及諸經論五百餘部
本¶三昧耶諸尊宻印儀形色像壇法幖幟文義¶性相無
不盡源一日王作調象戲人皆登¶髙望之無敢近者空
口誦手印住於慈定¶當衢而立狂象數頭頓皆踢跌舉
國竒之¶次遊五印度境屢彰瑞應至天寶五載還¶京進
師子國王尸羅迷伽表及金寶瓔珞般¶若梵夾雜珠白
<pb:KR6r0054_WYG_001-11b>
㲲等奉𠡠權止鴻臚續詔入¶内立壇為帝灌頂後移居
浄影寺是嵗終¶夏愆陽詔令祈雨制曰時不得賒雨不
得¶㬥空奏立孔雀王壇未盡三日雨已浹洽¶帝大恱自
持寶箱賜紫袈裟一副親為披¶擐仍賜絹二百匹後因
一日大風卒起詔¶空禳止請銀缾一枚作法加持須臾
戢¶静忽因池鵞誤觸缾傾其風又作急㬥過¶前𠡠令再
止隨止隨效帝乃賜號曰智蔵¶焉天寶八載許&KR0158;本國
乘驛騎五匹至南¶海郡有𠡠再留十二載𠡠令赴河隴
<pb:KR6r0054_WYG_001-12a>
節度¶使哥舒翰所請十三載至武威住開元寺¶節度使
洎賔從皆願受灌頂士庶數千人咸¶登道場弟子含光
等亦受五部法别為功¶徳使開府李元琮受法并授金
剛界大曼荼¶羅是日道場地震空曰羣心之至也十五
載¶詔還京住大興善寺至徳初鑾駕在靈武&KR0235;¶翔空常
宻奉表起居肅宗亦宻遣使者求<md:KR6r0054_T_001-0713a>¶祕宻法洎收京反正
之日事如所料乾元¶中帝請入内建道場護摩法為帝
受轉輪¶王位七寶灌頂上元末帝不豫空以大隨求¶真
<pb:KR6r0054_WYG_001-12b>
言祓除至七過翼日乃瘳帝愈加殊禮¶焉空表請入山
李輔國宣𠡠令於終南山¶智炬寺修功徳念誦之夕感
大樂薩埵施¶毫發光以相證驗位隣悉地空曰衆生未¶
度吾安自度耶肅宗厭代代宗即位恩渥¶彌厚譯宻嚴
仁王二經畢帝為序焉頒行¶之日慶雲俄現舉朝表賀
永泰元年十一月¶一日制授特進試鴻臚卿加號大廣
智三¶蔵大厯三年於興善寺立道場𠡠賜錦繡¶褥十二
領繡羅旛三十二首又賜道場僧二¶七日齋糧𠡠近侍
<pb:KR6r0054_WYG_001-13a>
大臣諸禁軍使並入灌¶頂四年冬空奏天下食堂中置
文殊菩薩¶為上座制許之此葢慊憍陳如是小乘教¶中
始度故也五年夏有詔請空徃五臺山¶修功徳于時彗
星出焉法事告終星亦隨¶沒秋空至自五臺帝以師子
驄并御鞍轡¶遣中使出城迎入賜沿道供帳六年十月¶
二日帝誕節進所譯之經表云爰自㓜年¶承事先師三
蔵十有四載禀受瑜伽法門¶復遊五印度求所未授者
并諸經論計五¶百餘部天寶五載却至上都上皇詔入
<pb:KR6r0054_WYG_001-13b>
内立¶灌頂道場所齎梵經盡許飜度肅宗於内¶立護摩
及灌頂法累奉二聖令鳩聚先代¶外國梵文或絛索脱
落者修未譯者譯陛下¶恭遵遺㫖再使飜𫝊利濟羣品
起于天寶¶迄今大厯六年凡一百二十餘巻七十七部<md:KR6r0054_T_001-0713b>¶
并目録及筆受等僧俗名字兼略出念誦儀¶軌寫畢遇
誕節謹具進上𠡠付中外並編¶入一切經目録中李憲
誠宣𠡠贈空錦綵絹¶八百疋同飜經十大徳各賜三十
疋沙門濳¶真表謝僧俗弟子賜物有差又以京師春¶夏
<pb:KR6r0054_WYG_001-14a>
不雨詔空祈請如三日内雨是和尚法¶力三日已徃而
霈然者非法力也空受勑¶立壇至第二日大雨云足帝
賜紫羅衣并¶雜綵百匹弟子衣七副設千僧齋以報功¶
也空進表請造文殊閣𠡠允奏貴妃韓王¶華陽公主同
成之捨内庫錢約三千萬計¶復飜孽路荼王經宣賜相
&KR0071;旁午道路至¶九年自春抵夏宣揚妙法誡勗門人每
語¶及普賢願行出生無邉法門經勸令誦持再¶三歎息
其先受法者偏令屬意觀菩提心本¶尊大印直詮阿字
<pb:KR6r0054_WYG_001-14b>
了法不生證大覺身若¶指諸掌重重囑累一夜命弟子
趙遷持筆¶硯来吾畧出涅槃茶毗儀軌以貽後代¶使凖
此送終遷稽&KR0545;三請幸乞慈悲久住¶不然衆生何所依
乎空笑而已俄而示疾¶上表告辭𠡠使勞問賜醫藥加
開府儀同三¶司封肅國公食邑三千户固讓不俞空甚¶
不恱且曰聖衆儼如舒手相慰白月圓滿¶吾當逝矣奈
何臨終更竊名位乃以五服¶金剛鈴杵先師所傳者并
銀盤子菩提子水¶精數珠留别附中使李憲誠進六月
<pb:KR6r0054_WYG_001-15a>
十五日¶香水澡沐東首倚卧北面瞻望闕庭以大印¶身
定中而寂享年七十僧臘五十弟子慧朗¶次紹灌頂之
位餘知法者數人帝聞輟視<md:KR6r0054_T_001-0713c>¶朝三日賜絹布雜物錢四
十萬造塔錢二百¶餘萬𠡠功徳使李元琮知䕶䘮事空
未終¶前諸僧夢千仭寶臺摧文殊新閣頽金剛¶杵飛上
天又興善寺後池無故而涸林竹生¶實庭花變萎七月
六日茶毗帝詔髙品劉¶僊鶴就寺置祭贈司空謚曰大
辯廣正智¶三蔵火滅收舍利數百粒八十粒進内其頂¶
<pb:KR6r0054_WYG_001-15b>
骨不然中有舍利一顆半隱半現𠡠於本¶院别起塔焉
空之行化利物居多於總持¶門最彰殊勝測其忍位莫
定髙卑始者𤣥¶宗尤推重焉甞因嵗旱𠡠空祈雨空曰
過¶某日可禱之或強得之其&KR0842;可怪𠡠請本¶師金剛智
設壇果風雨不止坊市有漂溺¶者樹木有拔仆者遽詔
空止之空於寺庭¶中捏泥媪五六澑水作梵言罵之有
頃¶開霽矣𤣥宗召術士羅公逺與空捔法同¶在便殿空
時時反手搔背羅曰借尊師¶如意時殿上有華石空揮
<pb:KR6r0054_WYG_001-16a>
如意擊碎於其¶前羅再三取如意不得帝欲起取空曰
三¶郎勿起此影耳乃舉手示羅如意復完然¶在手又北
邙山有巨虵樵采者徃徃見之¶矯首若丘陵夜常承吸
露氣見空人語曰¶弟子惡報和尚如何見度每欲飜河
水陷¶洛陽城以快所懷也空為其受歸戒說因¶果且曰
汝以瞋心故受今&KR0218;復恚恨乎吾¶力何及當思吾言此
身必捨矣後樵子見¶虵死澗下臭聞數里空凡應詔祈
雨無他¶軌則但設一繡座手簸旋數寸木神子念¶咒擲
<pb:KR6r0054_WYG_001-16b>
之當其自立於座上已伺其吻角牙<md:KR6r0054_T_001-0714a>¶出目瞬則雨至矣
又天寶中西蕃大石康三¶國帥兵圍西涼府詔空入帝
御于道場空¶秉香罏誦仁王宻語二七徧帝見神兵可¶
五百員在于殿庭驚問空空曰毗沙門天¶王子領兵救
安西請急設食發遣四月二¶十日果奏云二月十一日
城東北三十許里¶雲霧間見神兵長偉鼓角諠鳴山地
崩震蕃¶部驚潰彼營壘中有鼠金色咋弓弩弦皆¶絶城
北門樓有光明天王怒視蕃帥大奔¶帝覽奏謝空因𠡠
<pb:KR6r0054_WYG_001-17a>
諸道城樓置天王像此¶其始也空既終三朝所賜墨制
一皆進納¶生榮死哀西域傳法僧至此今古少𩔖矣¶嗣
其法位慧朗師也御史大夫嚴郢為碑¶徐浩書之樹於
本院焉¶
系曰傳教令輪者東夏以金剛智為始祖¶不空為二祖
慧朗為三祖已下宗承所損¶益可知也自後岐分派别
咸曰傳瑜伽大¶教多則多矣而少驗者何亦猶羽嘉生
應¶龍應龍生&KR0235;皇&KR0235;皇已降生庶鳥矣欲無¶變革其可
<pb:KR6r0054_WYG_001-17b>
得乎¶
　
　
　
　
　
　
　宋髙僧傳卷一
