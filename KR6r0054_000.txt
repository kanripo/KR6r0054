# -*- mode: mandoku-view -*-
#+TITLE: 宋高僧傳
#+DATE: 2015-08-30 22:19:02
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 0

¶¶<pb:KR6r0054_WYG_000-1a>
欽定四庫全書　　　　　子部十三
　宋髙僧傳　¶¶　　　　　　釋家𩔖
　　提要
　　　　(臣/)等謹案宋髙僧傳三十卷宋釋贊寧撰贊
　　　　寧徳清髙氏子出家杭州龍興寺吳越武肅
　　　　王署為兩浙僧統賜號明義宋太宗召對滋
　　　　福殿賜號通慧咸平初加右街僧録至道二
　　　　年卒是書乃贊寧於太平興國七年奉太宗
<pb:KR6r0054_WYG_000-1b>
　　　　勑㫖編撰至端拱元年十月書成遣天夀寺¶
　　　　僧顯忠等於乾明節奉表上進有𠡠奬諭賜
　　　　絹三千匹仍令僧録司編入大藏而宋史藝
　　　　文志文獻通考均不著於録殆以其已經入
　　　　藏而畧之也髙僧傳之名起於梁釋惠敏分
　　　　譯經義解兩門釋慧皎復加推擴始分立十
　　　　科至唐釋道宣續髙僧傳蒐輯彌博於是分
　　　　譯經義解習禪明律䕶法感通遺身讀誦興
<pb:KR6r0054_WYG_000-2a>
　　　　福雜科十門所載迄唐貞觀而止贊寧此書
　　　　葢又以續道宣之後故所録始於唐髙宗時
　　　　門目亦一仍其舊凡正傳五百三十三人附
　　　　見一百三十人傳後附以論斷於傳授源流
　　　　最為賅備中間如武后時人皆系之周朝殊
　　　　乖史法又所載既託始於唐而雜科篇中乃
　　　　有劉宋元魏二人亦為未明限斷然其於誄
　　　　銘志記摭採不遺寔稱詳博文筆近六朝風
<pb:KR6r0054_WYG_000-2b>
　　　　格亦多雅贍可觀洵釋門典故之總滙於掞
　　　　藻摛文之用固不為無助矣乾隆四十四年
　　　　三月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　總　校　官(臣/)陸　費　墀
<pb:KR6r0054_WYG_000-3a>
進髙僧傳表¶
臣僧贊寧等言自太平興國七年伏奉𠡠¶㫖俾修髙僧
傳與新譯經同入蔵者臣等¶遐求事跡博採碑文今已
撰集成三十巻¶謹詣闕庭進上益琅函而更廣延玉厯
以¶彌長臣等誠憂誠恐兢惕之至臣等聞渾儀¶之外别
有釋天法海之中多生僧寶釋天可¶則阿難記事而載
言僧寶堪稱慧皎為篇¶而作傳猗歟我佛號大徧知知
教法之無¶依委帝王之有力當二千載之後屬一萬¶年
<pb:KR6r0054_WYG_000-3b>
之初伏惟應運統天睿文英武大聖至明¶廣孝皇帝陛
下神龍在天愛日升上土疆開¶闢四夷請吏而貢琛時
律均和百穀登敖¶而棲畝耕耤田而又勸賜酺飲以咸
歡儒¶術特興𤣥風爰振是以麒麟非中國之物白¶雉非
草莽之禽今遊苑囿之間且𩔖牢籠¶之畜近以從澶至
濮黄河牽一帶之清自¶古及今青史載千年之應斯葢
陛下来從¶不動之地示為長壽之王飜譯成經製甚¶深
之御序迴文作頌演無盡之法音仍降¶&KR0235;書令編僧史
<pb:KR6r0054_WYG_000-4a>
屬此雍熙之運伸其貞觀¶之風合選兼才豈當末學得
不擒犀截¶角搴翠刪毛精求出𩔖之人取法表年¶之史
所恨空門寡學釋胄何知或有可觀<md:KR6r0054_T_001-0709b>¶實録聊摹於陳壽
如苞深失戾經宜罪¶於馬遷副陛下遺賢必取之心助
陛下墜典¶咸修之美今遇乾明聖節謹令弟子賜紫顯¶
忠同元受勑相國寺賜紫智輪進納伏乞睿¶慈略賜御
覽恭惟聖主是文章之主㣲臣非¶惇史之臣儻示天機
令知凡例如得操¶北斗而斟酌或示刀圭執南箕而簸
<pb:KR6r0054_WYG_000-4b>
揚方¶除糠糩臣等冒黷天顔無任惶懼激切屏¶營之至
謹言¶
　　批答¶
𠡠通慧大師贊寧省所令左街天壽寺賜紫¶僧顯忠進
編修有宋髙僧傳三十巻事具¶悉一乘妙道六度𤣥門
代有竒人迭恢聖¶教若無纂述何以顯揚繄爾真流棲
心法¶苑成兹編集頗効辛勤備觀該總之能深¶切嘉歎
之意其所進髙僧傳已令僧録司¶編入大蔵今賜絹三
<pb:KR6r0054_WYG_000-5a>
千匹至可領也故兹¶奨諭想宜知悉冬寒想比清休否
遣書指不¶多及十八日𠡠¶¶¶
<pb:KR6r0054_WYG_000-6a>
宋髙僧傳序¶¶
臣聞賢劫綿長世間宏□天與時而不盡¶地受富以無
疆最靈之氣牣于中大聖之¶師居于上偉哉釋迦方隱
彌勒未来其間¶出命世之人此際多分身之聖肆為僧
相¶喜示沙門言與行而可觀槧兼觚而争録¶是以王巾
僧史孫綽道賢摹列傳以周流<md:KR6r0054_T_001-0709c>¶象世家而布濩葢欲希
顔之哲慕藺之儔¶成飛錫之應真作曵山之上士時則
裴子¶野著衆僧傳釋法濟撰髙逸沙門傳陸杲¶述沙門
<pb:KR6r0054_WYG_000-6b>
傳釋寶唱立名僧傳斯皆河圖作¶洪範之椎輪土鼓為
咸池之坏器焉知来者¶靡曠其人慧皎刋修用實行濳
灮之目道¶宣緝綴續髙而不名之風令六百載行道之¶
人弗墜于地者矣爰自貞觀命章之後西¶明絶筆已還
此作蔑聞斯文将缺時有再¶至肅殺過而繁華来世無
久虚地天奏而¶聖明出我應運統天睿文英武大聖至
明廣¶孝皇帝陛下陽龍挺徳斗電均威踐大道¶也犧黄
輸執御之勞多天才也周孔行弟¶子之職講信修睦崇
<pb:KR6r0054_WYG_000-7a>
徳報功一統無遺百¶王有愧四海若窺於掌内萬機皆
發於宸¶𠂻然而𤣥牝畱神釋天淡慮長生授術時¶開太
一之壇續法延期僧度倍千之戒浮¶圖掲漢梵夾飜華
将佛國之同風與玉京¶而合制慨茲釋侶代有其人思
景行之莫¶聞實紀録之彌曠臣等謬膺良選俱乏史¶才
空門不出於董狐弱手難探於禹穴而¶乃循十科之舊
例輯萬行之新名或案誄¶銘或徴志記或問輶軒之使
者或詢耆舊¶之先民硏磨将經論畧同讐校與史書懸¶
<pb:KR6r0054_WYG_000-7b>
合勒成三帙上副九重列僧寶之瓌竒知¶佛家之富貴
昔者嘉祥筆削盡美善於東南¶澄照纂修足英髦於關
輔葢是拘於虚也¶𫝊不習乎豈若皇朝也八極張羅舉
之則¶無物不至四夷弭伏求之則何事不供臣<md:KR6r0054_T_001-0710a>¶等分面
徴捜各塗搆集如見一家之好且¶無諸國之殊所以成
十科者易同拾取其¶正𫝊五百三十三人附見一百三
十人矧復¶逐科盡處象史論以攄辭因事言時為¶𫝊家
之系斷厥號有宋髙僧𫝊焉庶幾乎¶銅馬為式選千里
<pb:KR6r0054_WYG_000-8a>
之駿駒竹編見書實六和¶之年表觀之者務進悟之者
思齊皆登三¶藐之山悉入薩云之海永資聖厯俱助皇¶
明齊愛日之炳光應嵩山之呼壽云爾時¶端拱元年乾
明節臣僧贊寧等謹上
