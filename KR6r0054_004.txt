# -*- mode: mandoku-view -*-
#+TITLE: 宋高僧傳
#+DATE: 2015-08-30 22:19:02
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <md:KR6r0054_T_001-0710b>
#+PROPERTY: JUAN 4
¶
¶¶<pb:KR6r0054_WYG_004-1a>
欽定四庫全書
　宋髙僧傳卷四¶¶
　　　　　　　　　　　　宋　釋¶贊寧　撰¶
　義解篇第二之一(正傳二十一/人附見七人)¶
　　唐京兆大慈恩寺窺基傳¶
釋窺基字洪道姓尉遲氏京兆長安人也尉¶遲之先與
後魏同起號尉遲部如中華之¶諸侯國入華則以部為
姓也魏平東将軍說¶六代孫孟都生羅迦為隋代州西
<pb:KR6r0054_WYG_004-1b>
鎮将乃基¶祖焉考諱宗唐左金吾将軍松州都督江由¶
縣開國公其鄂國公徳則諸父也唐書有傳¶基母裴氏
夢掌月輪吞之寤而有孕及乎¶盈月誕彌與羣兒弗𩔖
數方誦習神晤精¶爽奘師始因陌上見及眉秀目朗舉
措疎畧¶曰将家之種不謬也哉脱或因縁相扣度為¶弟
子則吾法有寄矣復念在印度時計⬤¶程次就尼犍子
邉占得卦甚吉師但東歸<md:KR6r0054_T_004-0725c>¶哲資生矣遂造北門将軍㣲
諷之出家父¶曰伊𩔖麤悍⬤勝教詔奘曰此之器度非¶
<pb:KR6r0054_WYG_004-2a>
将軍不生非某不識父雖然諾基亦強¶拒激勉再三拜
以從命奮然抗聲曰聽我¶三事方誓出家不斷情欲葷
血過中食¶也奘先以欲勾牽後令入佛智佯而肯焉¶行
駕累載前之所欲故關輔語曰三車和尚¶即貞觀二十
二年也一基自序云九嵗丁艱¶漸疎浮俗若然者三車
之說乃厚誣也至¶年十七遂預緇林及乎入法奉𠡠為
奘師¶弟子始住廣福寺尋奉别𠡠選聰慧穎脱¶者入大
慈恩寺躬事奘師學五竺語解紛¶開結統綜條然聞見
<pb:KR6r0054_WYG_004-2b>
者無不歎伏凡百犍度¶跋渠一覽無差寧勞再憶年二
十五應詔¶譯經講通大小乘教三十餘本創意留心¶勤
勤著述葢切問而近思其則不逺矣造疏¶計可百本奘
所譯唯識論初與昉尚光四¶人同受潤色執筆撿文纂
義數朝之後基¶求退焉奘問之對曰夕夢金容晨趨白¶
馬雖得法門之糟粕然失𤣥源之醇粹某¶不願立功於
㕘糅若意成一本受責則¶有所歸奘遂許之以理遣三
賢獨委於¶基此乃量材授任也時隨受撰録所聞講¶周
<pb:KR6r0054_WYG_004-3a>
䟽畢無何西明寺測法師亦俊朗之器於¶唯識論講場
得計於閽者賂之以金潜隱¶厥形聽尋聫綴亦疏通論
㫖猶數座方畢測¶於西明寺鳴椎集僧稱講此論基聞
之¶慙居其後不勝悵怏奘勉之曰測公雖¶造疏未達因
明遂為講陳⬤之論基大善<md:KR6r0054_T_004-0726a>¶三支縱横立破迷義命章
前無與比又云¶請奘師唯為已講瑜伽論還被測公同
前¶盜聽先講奘曰五性宗法惟汝流通他人則¶否後躬
遊五臺山登太行至西河古佛宇¶中宿夢身在半山巖
<pb:KR6r0054_WYG_004-3b>
下有無量人唱苦聲¶㝠昧之間初不忍聞徙步陟彼層
峯皆瑠¶璃色盡見諸國土仰望一城城中有聲曰¶住住
咄基公未合到此斯須二天童自城¶出問曰汝見山下
罪苦衆生否答曰我聞¶聲而不見形童子遂投與劍一
鐔曰剖腹¶當見矣基自剖之腹開有光兩道輝映山¶下
見無數人受其極苦時童子入城持紙¶二軸及筆投之
捧得而去及旦驚異未已¶過信夜寺中有光久而不滅
尋視之數軸¶發光者探之得彌勒上生經乃憶前夢必¶
<pb:KR6r0054_WYG_004-4a>
慈氏令我造疏通暢厥理耳遂援毫次筆¶鋒有舍利二
七粒而隕如呉含桃許大紅¶色可愛次零然而下者状
如黄粱粟粒一¶云行至太原傳法三車自隨前乘經論
箱¶袠中乘自御後乘家妓女僕食饌於路間¶遇一老父
問乘何人對曰家屬父曰知法¶甚精攜家屬偕恐不稱
教基聞之頓悔前¶非翛然獨徃老父則文殊菩薩也此
亦巵語¶矣隨奘在玉華宫㕘譯之際三車何處安置¶乎
基隨處化徒獲益者衆車行博陵有¶請講法華經遂造
<pb:KR6r0054_WYG_004-4b>
大疏焉及歸本寺恒¶與翻譯舊人徃還屢謁宣律師宣
每有諸¶天王使者執事或𡨕告雜務爾日基去方¶来宣
怪其遲暮對曰適者大乗菩薩在此<md:KR6r0054_T_004-0726b>¶善神翼從者多我
曹神通為他所制故爾¶以永淳元年壬午示疾至十一
月十三日¶長徃於慈恩寺翻經院春秋五十一法臘無¶
聞𦵏於樊村北渠祔三蔵奘師塋隴焉弟¶子哀慟餘外
執紼㑹𦵏黑白之衆盈於山¶谷基生常勇進造彌勒像
對其像日誦菩¶薩戒一徧願生兜率求其志也乃發通
<pb:KR6r0054_WYG_004-5a>
身¶光瑞爛然可觀復於五臺造玉石文殊菩¶薩像寫金
字般若經畢亦發神光焉弟子¶相繼取基為折中視之
如奘在焉太和四¶年庚戌七月癸酉遷塔於平原大安
國寺¶沙門令儉檢校塔亭徙棺見基齒有四十¶根不斷
玉如衆彈指言是佛之一相焉凡¶今天下佛寺圖形號
曰百本䟽主真髙宗大¶帝製讃一云𤣥宗然基魁梧堂
堂有桓赳¶之氣而慈濟之心誨人不倦自天然也其¶符
彩則項負玉枕面部宏偉交手十指若¶印契焉名諱上
<pb:KR6r0054_WYG_004-5b>
字多出没不同者為以慈恩¶𫝊中云奘師龍朔三年於
玉華宫譯大般若¶經終筆其年十一月二十二日令大
乗基¶奉表奏聞請御製序至十二月七日通事¶舍人馮
義宣由此云靈基開元錄為窺基¶或言乘基非也彼曰
大乘基葢慧立彦悰¶不全斥故云大乘基如言不聽泰
耳猶¶謹遣大乘光奉表同也今海内呼慈恩法¶師焉¶
系曰性相義門至唐方見大備也奘師為¶瑜伽唯識開
創之祖基乃守文述作之宗唯¶祖與宗百世不除之祀
<pb:KR6r0054_WYG_004-6a>
也葢功徳被物廣<md:KR6r0054_T_004-0726c>¶矣大矣奘茍無基則何祖張其學乎
開天¶下人眼目乎二師立功與言俱不朽也然¶則基也
鄂公猶子奘師門生所謂将家来為¶法将千載一人而
已故書有之厥父菑厥子¶乃弗肯播矧肯穫其百本疏
主之謂歟¶
　　唐京師西明寺道世傳¶
釋道世字𤣥惲姓韓氏厥先伊闕人也祖代¶因官為京
兆人焉生且渥潤漸而聰敏俄¶厭衆沙思㕘救蟻二親
<pb:KR6r0054_WYG_004-6b>
鍾愛遏絶其請久¶而遂心時年十二於青龍寺出家從
執徳¶瓶止臨欣鑑律宗硏覈書籍鑚尋特慕上¶乘融明
實性於時籍甚三輔欽歸顯慶年¶中大帝以𤣥奘師所
翻經論未幾詔入内¶及慈恩寺大徳更代行道不替於
時世亦¶預其選及為皇太子造西明寺爰以英¶博召入
斯寺時道宣律師當塗行律世且¶旁敷同驅五部之車
共導三乘之軌人莫¶我及道望芬然復因講貫之餘仍
覽甚深¶之蔵以為古今綿代製作多人雖雅趣佳¶辭無
<pb:KR6r0054_WYG_004-7a>
足於傳記由是搴文囿之菁華嗅大¶義之瞻蔔以𩔖編
錄號法苑珠林總一百¶篇勒成十袠始從刼量終乎雜
記部𩔖之¶前各序别論令學覽之人就門隨部撿括¶所
知如提綱焉如舉領焉世之用心周¶乎十稔至總章元
年畢軸蘭臺郎李儼為¶之都序此文行於天下又著善
惡業報及信¶福論共二十三卷大小乗禪門觀及大乘
觀¶共十一巻受戒儀式禮佛儀式共六卷四分¶律討要
五卷四分律尼鈔五卷金剛經集注<md:KR6r0054_T_004-0727a>¶三卷十部都一百
<pb:KR6r0054_WYG_004-7b>
五十三卷世頗多著述未¶測其終名避太宗廟諱多行
字耳故時稱¶𤣥惲焉¶
　　唐京兆大慈恩寺普光傳¶
釋普光未知何許人也明敏為性爰擇其¶木請事三蔵
奘師勤恪之心同列靡及至¶於智解可譬循環聞少證
多奘師黙許末¶㕘傳譯頭角特髙左右三蔵之美光有
功¶焉初奘嫌古翻俱含義多缺然躬得梵本¶再譯真文
乃宻授光多是記憶西印薩婆多¶師口義光因著疏解
<pb:KR6r0054_WYG_004-8a>
判一云其疏至圓暉¶畧之為十卷如漢之有沲歟又甞
隨奘徃¶玉華宫譯大般若經厥功出乎禆賛也時¶號大
乘光觀夫奘自貞觀十九年創譯記¶麟徳元年終於玉
華宫凡二十載總出大小¶乘經律論七十五部一千三
百三十五卷十¶分七八是光筆受或謂嘉光普光也若
驗從¶辯機同㕘譯務即普光是也¶
　　唐京兆大慈恩寺法寳傳(勝/莊)¶
釋法寳亦三蔵奘師學法之神足也性靈敏¶利最所先
<pb:KR6r0054_WYG_004-8b>
焉奘初譯婆沙論畢寳有疑情¶以非想見惑請益之奘
别以十六字入乎¶論中以遮難辭寳白奘曰此二句四
句為¶梵本有無奘曰吾以義意酌情作耳寳曰¶師豈宜
以凡語增加聖言量乎奘曰斯言¶不行我知之矣自此
炰烋頡頏於奘之門¶至乎六離合釋義俱舍宗以寳為
定量矣¶光師徃徃同迦濕彌羅餘師禮記衍字也時¶光
寳二法師若什門之融叡焉後越精義<md:KR6r0054_T_004-0727b>¶學令問孔膠長
安三年於福先寺京西明寺¶預義淨譯場寳與法蔵勝
<pb:KR6r0054_WYG_004-9a>
荘等證義於時¶頗露頭角莫之與京歟¶
　　唐京師西明寺圓測傳(薄塵/靈辯)¶
釋圓測者未詳氏族也自㓜明敏慧解縱¶横三蔵奘師
為慈恩基師講新翻唯識論¶測賂守門者隱聽歸則緝
綴義章将欲罷¶講測於西明寺鳴鐘召衆稱講唯識基¶
慊其有奪人之心遂讓測講訓奘講瑜伽¶還同前盜聽
受之而亦不後基也迨髙宗¶之末天后之初應義解之
選入譯經館衆¶皆推挹及翻大乘顯識等經測充證義
<pb:KR6r0054_WYG_004-9b>
與¶薄塵靈辯嘉尚攸方其駕所著唯識疏鈔¶詳解經論
天下分行焉¶
　　唐京師安國寺元康傳¶
釋元康不詳姓氏貞觀中遊學京邑有彭¶亨之譽形擁
腫而短然其性情酋勇聞少解¶多羣輩推許先居山野
恒務持誦觀音求¶加慧解遂感鹿一首角分八岐厥形
絶異¶康見之撫而馴伏遂豢養之乘而致逺曾¶無倦色
以三論之文荷之於背又以小軸¶繫之於尾曵入上都
<pb:KR6r0054_WYG_004-10a>
意為戲㺯說有之徒¶不達空性我與輕軸碾之令悟真
理又¶衣大布曵納播戴竹笠笠㝟丈有二尺装¶飾詭異
人皆駭觀既入京城見一法師盛集¶講經化導康造其
筵近其座便就所講義¶申問徃返數百言人咸驚康之
辯給如此復¶戲法師曰甘桃不結實苦李壓低枝講者¶
曰輪王千箇子巷伯勿孫兒葢譏康之無<md:KR6r0054_T_004-0727c>¶生徒也康曰
丹之蔵者赤漆之蔵者黑隨¶汝之赤者非纁絳焉入汝
之黑者非鉛墨¶焉舉衆皆云辭理涣然可非垂跡之大
<pb:KR6r0054_WYG_004-10b>
士¶也帝聞之喜曰何代無其人詔入安國寺¶講此三論
遂造疏解中觀之理别撰𤣥樞¶兩卷總明中百門之宗
㫖焉後不測其終¶
系曰康師曵納播者何通曰梵言立播華¶言裹腹衣亦
云抱腹形制如偏袒一幅⬤¶穿得手肩袖不㝟著在左
邉右邉施帶多¶貯綿絮然是禦寒之服熱國則否用此
亦聖¶開流於東土則變成色帛而削幅綴於左¶右袖上
垂之製曵然旌表我通贍經論一¶本則曵一支多則多
<pb:KR6r0054_WYG_004-11a>
曵未知稽古自何人¶始乎今單言播畧立字耳全非禦
寒之¶意翻為我慢之衣既失元端而多濫作别¶形聖教
以俟後賢此外無施異制以亂大¶倫詩曰服之不稱身
之灾也吁¶
　　唐簡州福聚寺靖邁𫝊¶
釋靖邁梓潼人也少孺矜持長髙志操特¶於經論研覈
造㣲⬤性沉厚不妄交結遊¶必擇方抵於京輔貞觀中
屬𤣥奘西⬤𠡠¶奉為太穆太后於京造廣福寺就彼翻
<pb:KR6r0054_WYG_004-11b>
譯¶所須吏力悉與𤣥齡商量務令優給遂召¶證義大徳
諳練大小乘經論為時所尊尚¶者得一十一人邁預其
精選即居慈恩寺¶也同普光寺棲𤣥廣福寺明濬㑹昌
寺辯機¶終南山豐徳寺道宣同執筆綴文翻譯本¶事經
七卷邁後與神昉筆受於玉華宫及慈¶恩寺翻經院皆
推適變故得經心矣後著<md:KR6r0054_T_004-0728a>¶譯經圖紀四巻銓序古今經
目譯人名位單¶譯重翻疑偽等科一皆條理見編於蔵
開元¶中智昇又續其題目焉¶
<pb:KR6r0054_WYG_004-12a>
　　唐新羅國順璟𫝊¶
釋順璟者浪郡人也本土之氏族東夷之家¶系故難詳
練其重譯學聲教葢出天然况¶乎因明之學奘師精研
付受華僧尚未多¶達璟之克通非其宿殖之力自何而
至於¶是歟𫝊得奘師真唯識量乃立决定相違¶不定量
於乾封年中因使臣入貢附至於¶時奘師長徃向及二
年其量云真故極成¶色定離眼識自許初三攝眼所不
攝故猶¶如眼根良以三蔵隱宻周防非大智不明¶璟為
<pb:KR6r0054_WYG_004-12b>
宗云不離於眼識自許初三攝眼所¶不攝故猶如眼識
也如此善成他義時大¶乘基覽此作便見璟所不知雖
然終仰邉¶僧識見如此故歎之曰新羅順璟法師者¶聲
振唐蕃學包大小業崇迦葉唯執行於¶杜多心務薄拘
恒馳聲於少欲既而藴藝¶西夏傳照東夷名道日新緇
素欽揖雖彼¶龍象不少海外時稱獨步於此量作決¶定
相違基師念逺國之人有兹利慧搪突¶奘師暗中機發
善成三蔵之義惜哉璟在¶本國稍多著述亦有𫝊来中
<pb:KR6r0054_WYG_004-13a>
原者其所宗¶法相大乘了義教也見華嚴經中始從發
心¶便成佛已乃生謗毁不信或云當啟手¶足命弟子軰扶
掖下地地則徐裂璟身俄¶墜時言生身陷地獄焉於今
有坑廣袤丈¶餘實坎窞然號順璟捺落迦也<md:KR6r0054_T_004-0728b>¶
系曰曲士不可以語道者束其教也是故¶好白者以黑
為汚好黑者以白為汚焉璟¶怒心尤重猛利業增如射
箭頃墮在地獄¶列髙僧品次起⬤以自臭耶通曰難信
之¶法易⬤謗誚謗誚豈唯一人乎俾令衆所¶知識者直
<pb:KR6r0054_WYG_004-13b>
陷三塗乃知順璟真顯教菩薩也¶況乎趙盾為法受惡
菩薩乃為法亡身斯¶何足怪君不見尼犍外道一一謗
佛而獨¶使提婆生陷後於法華㑹上受記作佛静¶言思
之¶
　　唐京兆大慈恩寺嘉尚𫝊¶
釋嘉尚未知何許人也慧性天資瓌竒氣¶質篇聚堅守
性相克攻勤在進修務於翻¶譯逺棲心於奘三蔵門見
宗廟之富窺室¶家之好久稽考瑜伽師地佛地論㫖成
<pb:KR6r0054_WYG_004-14a>
唯¶識論深得義趣隨奘於玉華宫譯大般若¶經充證義
綴文多能傑出及三蔵有疾¶命尚具錄所翻經論合七
十五部總一千三¶百三十五卷又錄俱胝畫像一千幀
造十¶俱胝像寫經放生然燈令尚宣讀奘合掌¶歡喜曰
吾心中願也汝代導之得没而無¶悔焉奘卒著述疏鈔
出雜集義門夥多¶天后朝同薄塵靈辯等預譯場證義
功績¶愈繁尚初侍奘師在玉華宫翻經至初¶㑹嚴淨佛
土品說諸佛菩薩以神通願力盛¶大千界上妙珍寳諸
<pb:KR6r0054_WYG_004-14b>
妙香花及意樂所生五¶塵妙境供養荘嚴說法處與寺
主慧徳夜¶覩玉華寺内廣博嚴淨伎樂盈滿又聞三堂¶
講法明日白奘歡喜符合尚不知所終<md:KR6r0054_T_004-0728c>¶
　　唐淄州慧沼傳(大願/塵外)¶
釋慧沼不知何許人也少而警慧始預青¶衿依於庠序
誦習該通入法修身不違戒¶範乃被時諺沼闍棃焉次
攻堅於經論善¶達翻𫝊自奘三蔵到京恒窺壼奥後親
大¶乘基師更加精博及菩提流志於崇福寺¶譯大寳積
<pb:KR6r0054_WYG_004-15a>
經沼預其選充證義新羅勝荘¶法師執筆沙門大願塵
外皆一時英秀當代¶象龍於時武平一充使盧蔵用陸
景初總¶預斯場中書侍郎崔湜因行香至翻經院¶歎曰
清流盡在此矣豈應見隔因奏請乞¶同潤色新經初沼
證義於義淨譯場多所¶刋正訛言舛義悉從指定無敢
踰制後著¶諸疏義號淄州沼也¶
　　唐京兆大慈恩寺彦悰傳¶
釋彦悰未知何許人也貞觀之末觀光上¶京求法於三
<pb:KR6r0054_WYG_004-15b>
蔵法師之門然其才不迨光¶寳偏長綴習學耳於𤣥儒
之業頗見精¶微辭筆之能殊超流輩有魏國西寺沙門
慧¶立性⬤炰烋以䕶法為己任著傳五卷專¶記三蔵自
貞觀中一行盛化及西域所歴¶夷險等號慈恩傳葢取
寺題也及削藁云¶畢慮遺諸美遂蔵於地穴至疾亟命
門¶徒崛土出之而卒其本數年流散他所捜¶購乃獲弟
子等命悰排次之序引之或文¶未允或事稍虧重更伸
明曰箋述是也乃¶象鄭司農箋毛之詁訓也或有調之
<pb:KR6r0054_WYG_004-16a>
曰子¶與隋彦琮相去幾何對曰賜也何敢望囘¶雖長卿
慕藺心宗慕於玉宗故有以也詩<md:KR6r0054_T_004-0729a>¶曰言念君子温其如
玉自許亦顔之士也¶或人許焉琮不知終所¶
　　唐新羅國義湘𫝊¶
釋義湘俗姓朴雞林府人也生且英竒長而¶出離逍遙
入道性分天然年臨弱冠聞唐¶土教宗鼎盛與元曉法
師同志西遊行至¶本國海門唐州界計求巨艦将越滄
波倐¶於中途遭其苦雨遂依道旁土龕間隱身¶所以避
<pb:KR6r0054_WYG_004-16b>
飄濕焉迨乎明旦相視乃古墳骸¶骨旁也天猶霡霂地
且泥塗尺寸難前逗留¶不進又寄埏甓之中夜之未央
俄有鬼物¶為怪曉公嘆曰前之寓宿謂土龕而且安¶此
夜留宵託鬼鄉而多祟則知心生故種¶種法生心滅故
龕墳不二又三界唯心萬法¶唯識心外無法胡用别求
我不入唐却攜¶囊返國湘乃⬤影孤征誓死無退以總
章¶二年附商船達登州岸分衛到一信士家¶見湘容色
挺拔留連門下既久有少女麗¶服靚粧名曰善妙巧媚
<pb:KR6r0054_WYG_004-17a>
誨之湘之心石不¶可轉也女調不見答頓發道心於前
矢¶大願言生生世世歸命和尚習學大乘成¶就大事弟
子必為檀越供給資縁湘乃徑¶趨長安終南山智儼三
蔵所綜習華嚴經時¶康蔵國師為同學也所謂知㣲知
章有倫¶有要徳瓶云滿蔵海嬉遊乃議⬤程傳法¶開誘
復至文登舊檀越家謝其數稔供施¶便慕商船逡巡解
䌫其女善妙預為湘辦¶集法服并諸什器可盈箧笥運
臨海岸湘船¶已逺其女咒之曰我本實心供養法師願<md:KR6r0054_T_004-0729b>¶
<pb:KR6r0054_WYG_004-17b>
是衣箧跳入前船言訖投箧於駭浪有頃¶疾風吹之若
鴻毛耳遥望徑跳入船矣其¶女復誓之我願是身化為
大龍扶翼舳艫¶到國𫝊法於是攘袂投身於海将知願
力¶難屈至誠感神果然伸形夭矯或躍蜿¶蜒其舟底寧
達於彼岸湘入國之後徧歴¶山川於駒麗百濟風馬牛
不相及地曰此¶中地靈山秀真轉法輪之所無何權宗
異部¶聚徒可半千衆矣湘黙作是念大華嚴教¶非福善
之地不可興焉時善妙龍恒隨作¶護潛知此念乃現大
<pb:KR6r0054_WYG_004-18a>
神變於虚空中化成¶巨石縱廣一里葢於伽藍之頂作
将墮不¶墮之状羣僧驚駭罔知攸趣四面奔散湘¶遂入
寺中敷闡斯經冬陽夏隂不召自至¶者多矣國王欽重
以田莊奴僕施之湘言¶於王曰我法平等髙下共均貴
賤同揆涅槃¶經八不淨財何荘田之有何奴僕之為貧
道¶以法界為家以盂耕待稔法身慧命藉¶此而生矣湘
講樹開花談叢結果登堂覩¶奥者則智通表訓梵體道
身等數人皆啄巨¶㲉飛出迦留羅鳥焉湘貴如說行講
<pb:KR6r0054_WYG_004-18b>
宣之¶外精勤修練荘嚴刹海靡憚暄涼又常¶行義淨洗
⬤法不用巾帨立期乾燥而止¶持三法衣瓶鉢之餘曾
無他物凡弟子請¶益不敢造次伺其怡寂而後啟發湘
乃隨¶疑解滯必無滓核自是已来雲遊不定稱¶可我心
卓錫而居學侣蜂屯或執筆書紳¶懐鉛札葉抄如結集
錄似載言如是義門¶隨弟子為目如云道身章是也或
以處<md:KR6r0054_T_004-0729c>¶為名如云錐穴問答等數章疏皆明華嚴¶性海毗
盧遮⬤無邉契經義例也湘終於本¶國塔亦存焉號海
<pb:KR6r0054_WYG_004-19a>
東華嚴初祖也¶
　　唐京兆大慈恩寺義忠𫝊¶
釋義忠姓尹氏潞府襄垣人也年始九嵗宿¶殖之性志
願出家得淄州沼闍棃為師若¶⬤巢中之生鵷雛也少
秉竒操慧解不倫¶沼授與大涅槃經時十三嵗矣相次
誦徹四¶十卷衆皆驚駭號空門竒童也二十登戒¶學四
分律義理淹通旁習十二門論二本¶即當講演沼師知
是千里之駿學恐失時¶聞長安基師新造疏章門生填
<pb:KR6r0054_WYG_004-19b>
委聲振天下¶乃師資相将同就基之講肆未極五年又¶
通二經五論則法華無垢稱及百法因明俱¶舍成唯識
唯識道等也由兹開奨弟子繁多¶講樹别茂於枝條義
門旁開於關竅乃著¶成唯識論纂要成唯識論鈔三十
卷法華經¶鈔二十巻無垢稱經鈔二十卷百法論疏最¶
為要當移解二無我歸後是以掩慈恩之¶繁於今盛行
勿過忠本所謂列羣玉貫衆¶花玉装瓊樹之林花綴蜀
機之錦輩流首¶伏聲彩悠颺况基師正照於太陽忠也
<pb:KR6r0054_WYG_004-20a>
旁銜¶於龍燭四方美譽千里歸心者不可勝⬤¶矣傳持
靡怠僅五十餘年計講諸教七十¶許徧至年七十二忽
起懷土之心歸於昭¶義示同初夏誦戒行道每一坐時
面向西¶北仰視兜率天宫𡨕心内院願捨壽時得¶見天
主永離凡濁終得轉依一日晨興澡¶洗訖整肅容儀望
空禮拜如有哀告之状<md:KR6r0054_T_004-0730a>¶少頃結加趺坐囑付流通教法
之意畢忽¶異香滿室彩雲垂空忠合掌仰視曰⬤弱比¶
丘何煩大聖躬来引接言盡而化鄉人道俗¶建塔供養
<pb:KR6r0054_WYG_004-20b>
全身不壊至今河東鄉里髙岡¶存焉¶
　　唐新羅國黄龍寺元曉傳(大/安)¶
釋元曉姓薛氏東海湘州人也丱䰂之年惠¶然入法隨
師稟業遊處無恒勇擊義圍雄¶横文陣仡仡然桓桓然
進無前却葢三學之¶淹通彼土謂為萬人之敵精義入
神為若¶此也嘗與湘法師入唐慕奘三蔵慈恩之¶門厥
縁既差息心遊徃無何發言狂悖示跡¶乖踈同居士入
酒肆倡家若誌公持金刀¶鐡錫或製䟽以講雜華或撫
<pb:KR6r0054_WYG_004-21a>
琴以樂祠宇¶或閭閻寓宿或山水坐禪任意隨機都無¶
定檢時國王置百座仁王經大㑹徧捜碩¶徳本州以名
望舉進之諸徳惡其為人譖¶王不納居無何王之夫人
腦嬰癰腫醫工¶絶驗王及王子臣屬禱請山川靈祠無
所¶不至有巫覡言曰茍遣人徃他國求藥¶是疾方瘳王
乃發使泛海入唐募其醫術¶溟漲之中忽見一翁由波
濤躍出登舟邀¶使人入海覩宫殿嚴麗見龍王王名鈐
海¶謂使者曰汝國夫人是青帝第三女也我宫¶中先有
<pb:KR6r0054_WYG_004-21b>
金剛三昧經乃二覺圎通示菩薩行¶也今託仗夫人之
病為增上縁欲附此經¶出彼國流布耳於是将三十来
紙重沓散¶經付授使人復曰此經渡海中恐罹魔事¶王
令持刀裂使人腨腸而内於中用蠟紙<md:KR6r0054_T_004-0730b>¶纒縢以藥傅之
其腨如故龍王言可令大¶安聖者銓次綴縫請元曉法
師造疏講釋¶之夫人疾愈無疑假使雪山阿伽陀藥力
亦¶不過是龍王送出海面遂登舟歸國時王¶聞而歡喜
乃先召大安聖者黏次焉大安者¶不測之人也形服特
<pb:KR6r0054_WYG_004-22a>
異恒在市⬤擊銅鉢¶唱言大安大安之聲故號之也王
命安安¶云但将經来不願入王宫閾安得經排来¶成八
品皆合佛意安曰⬤将付元曉講餘¶人則否曉受斯經
正在本生湘州也謂使¶人曰此經以本始二覺為宗為
我備角¶乘将案几在兩角之間置其筆硯始終於¶牛車
造疏成五卷王請剋日於黄龍寺敷¶演時有薄徒竊盗
新疏以事白王延干¶三日重錄成三卷號為畧疏洎乎
王臣道¶俗雲擁法堂曉乃宣吐有儀解紛可則稱¶揚彈
<pb:KR6r0054_WYG_004-22b>
指聲沸於空曉復昌言曰昔日採百¶椽時雖不預㑹今
朝横一棟處唯我獨能¶時諸名徳俯顔慙色伏膺懴悔
焉初曉示跡¶無恒化人不定或擲盤而救衆或噀水¶而
撲焚或數處現形或六方告滅亦盃渡¶誌公之倫歟其
於解性覽無不明矣疏有¶廣畧二本俱行本土畧本流
入中華後有¶翻經三蔵改之為論焉¶
系曰海龍之宫自何而有經本耶通曰經¶云龍王宫殿
中有七寳塔諸佛所說諸深¶義别有七寳篋滿中盛之
<pb:KR6r0054_WYG_004-23a>
謂十二因縁總持¶三昧等良以此經合行世間復顯大
安曉公¶神異乃使夫人之疾為起教之大端者也<md:KR6r0054_T_004-0730c>¶
　　周京兆崇福寺神楷𫝊(明/恂)¶
釋神楷姓郭氏太原人也即漢末林宗之後¶世襲冠裳
後隨父宦於秦為京兆人也昆¶弟六人楷居其李㓜而
聰敏立志弗羣不¶樂浮榮誓求翦落禮明恂法師為弟
子¶即大乘恂也洎乎年滿受其於經論義理¶大小該通
耳聞口誦譬鮮㲲之易染遂講¶攝大乘俱舍等論穎悟
<pb:KR6r0054_WYG_004-23b>
輩流罕有齊駕後¶因講浄名經見古師判處喟然歎曰
美則¶美矣未盡善也乃於安陸白趙山撰疏一¶云在越
州剡石城寺述作素有巧性於剡¶溪南巖之下映水塑
貌今有池已涸矣巖下¶石隙縫間幽暗然中有木棺者
云是楷殯於¶此遊人下窺歴歴皆覩又言楷因慈恩西
明¶等寺度公者出家及翻經論𠡠諸道髙行¶才學僧並
赴京師遂應詔而入配居崇業¶寺至天后朝方行其疏
後卒於此寺弟子¶遷塔於南逍遙園焉實大乘基之法
<pb:KR6r0054_WYG_004-24a>
門猶子¶也¶
系曰楷師遺跡何京兆剡溪二處孰是令人¶疑惑若兩
家之俱見薊訓焉此乃古人名¶顯於四方因子孫南北
遷徙追念先宗遂¶有僑置焉如晉氏渡江衣冠之家多
立祖¶先之遺跡同也若然者剡則是楷曾遊歴之¶地也¶
　　周京兆廣福寺㑹隱𫝊¶
釋㑹隱不詳何許人也精明之氣綽有盈¶餘處於等夷
若雞羣之見鶴也天皇朝慎¶選髙學名徳隱膺斯選麟
<pb:KR6r0054_WYG_004-24b>
徳二年𠡠北門<md:KR6r0054_T_004-0731a>¶西龍門修書所同與西明寺𤣥則等一
十人¶於一切經中畧出精義𤣥文三十卷號禪林¶要鈔
書成奏呈𠡠蔵祕閣隱亦嘗預翻譯¶𤣥則頗聞著述髙
宗朝斯為龍象之最焉¶
　　周虎丘山寺僧瑗𫝊¶
釋僧瑗字辯空姓郁氏髙平昌邑人也姬水¶疏源狼亭
襲慶魯相繼昌侯之業歴載彌¶光少𫝊纂尚書之風清
塵不昧瑗宿殖竒¶穎早擅嘉祥母趙氏娠孕之日側侍
<pb:KR6r0054_WYG_004-25a>
聖賢¶浮空遊樂及年六嵗隨母入舍利塔見聖¶僧像欣
然跳躍状若舊交因啟母出家母¶以其尚幼抑而未許
至年十三方遂其志¶依虎丘寺慧嚴法師為弟子謙揖
之操出¶自生知辯慧之能業稱上首以龍朔二年¶奉𠡠
剃翦冥符所應還𨽻此山暨嚴公長¶徃乃依慧詡禪師
受具足戒聽常樂寺聰¶法師三論甚深無相疑滯豁除
方便解脱怡¶然獨悟因智從心證遂詣江寧融禪師求¶
學心法攝念坐禪衆魔斯㐲勤行精進猛獸¶恒馴是以
<pb:KR6r0054_WYG_004-25b>
名稱普聞聲光八絶旗亭趨利削¶跡無踐冬夏不易常
披一衲或滴水以充¶於夕渇或數粒将濟於朝飢或風
雪凜凜禮¶誦無替於六時或炎暑爞爞經行不虧於¶少
選稱揚歡羨容色湛如毁辱訶罵歡喜而¶受每䕃以長
松屬思鴻逺清泉獨坐映定¶水以彫文虚室髙栖藹禪
枝而蕩慮撰武¶丘名僧苑一卷注郁子兩卷文集三卷
葢道¶俗之儀表人物之師範焉永昌元年十二月¶十二
日見身有疾謂弟子曰吾聞屍所到<md:KR6r0054_T_004-0731b>¶處便為⬤惡出就
<pb:KR6r0054_WYG_004-26a>
别方乃稱離罪爾門弟¶子等迎止於通波亭北静志荘
忽聞異香從¶空而下瑗遺訓勤切正觀叮嚀滅後可依¶
外國法言訖合掌而終春秋五十有一緇素¶奔慟咸悲
眼滅弟子僧義𤣥及雉山縣尉檀¶信等同遵師㫖如法
闍維收其舍利於寺¶建塔勒銘於所¶
　　唐㑹稽山妙喜寺印宗𫝊¶
釋印宗姓印氏吳郡人也母劉氏始娠鄰家¶咸見一沙
門端雅徐步入印舍白劉曰願為¶子焉母夢同此再三
<pb:KR6r0054_WYG_004-26b>
陳讓不克父夢有饋¶旃檀香木童子跪授付劉劉頓厭
葷羶俗¶門食味隔在脣吻之外及生而長從師誦¶通經
典末最精講者涅槃經咸亨元年在京¶都盛揚道化上
元中𠡠入大愛敬寺居辭¶不赴請於蘄春東山忍大師
諮受禪法復¶於番禺遇慧能禪師問答之間深詣𤣥理¶
還鄉地刺史王胄禮重殊倫請置戒壇命¶宗度人可數
千百續𠡠召入内乃造慈氏¶大像所著心要集起梁至
唐天下諸達者¶語言總錄焉又奉𠡠江東諸寺院天柱
<pb:KR6r0054_WYG_004-27a>
報恩¶各置戒壇度人又纂百家諸儒士三教文¶意表明
佛法者重結集之手筆逾髙著述¶流布至先天二年二
月二十一日示終囑¶循輪王法𦵏之年八十七㑹稽王
師乾立¶塔銘焉¶
　　唐太原府崇福寺宗哲傳¶
釋宗哲西河平遥人也稚嵗而有竒相聰穎¶天資既尋
師範砥節飾躬屬𤣥奘三蔵新<md:KR6r0054_T_004-0731c>¶翻諸經論哲就其門請
益無替凡幾周星¶備窮諸典若指於掌於奘門下號為
<pb:KR6r0054_WYG_004-27b>
得¶意哲猶隋慧布之題目焉後因講唱厥義¶日新時謂
之為法江哲曰為吾謝此品藻¶焉殊不知法海在乎太
原矣所指者葢¶浮丘為滄溟也哲憫學者不達其意而
師¶誖哉乃著義例寰海之内莫不企羨其如¶說佛位三
事喻中沼法師言三㸃三目強¶分上下勝劣配屬太成
巧誣哲云三事俱¶得然無名師品量退而省之哲其得
矣號¶之得意豈虚也乎沼師所以成餘師之說也¶
　　唐洛京佛授記寺徳感傳¶
<pb:KR6r0054_WYG_004-28a>
釋徳感姓侯氏太原人也儀容⬤麗學業精¶贍衆典服
勤於瑜伽論特振聲彩天皇大¶帝徴為翻經大徳又與
勝荘大儀等同㕘¶義浄譯場對⬤受賜言謝瀏亮帝悦
尋授封¶昌平縣開國公累井田至三千户帝為讃¶曰河
汾之寳山嶽之英早祛俗累夙解塵¶纓緇門仰徳紺宇
馳聲式亞龍樹爰齊馬¶鳴為時君之所貴為若此也御
製風行緇¶伍榮之後充河南佛授記寺都維那晚升¶寺
任中外肅然終年六十餘著義門行於¶世如其七方便
<pb:KR6r0054_WYG_004-28b>
人⬤心漸頓悟義與湛法¶師為勍敵耳故交綏而退焉¶
　　唐太原崇福寺浮丘傳¶
釋浮丘姓張氏太原人也挺然竒表慧悟絶¶倫於瑜伽
論差成精博旁綜羣書言分¶雅俗四方學者争造其門
然訥於宣剖敏¶於通解深蔵若虚庸庸品𩔖多所不知
於<md:KR6r0054_T_004-0732a>¶時哲公露其頭角博聞強識之者懼其觝觸¶豈況諸
餘乎哲惟神伏丘之義學故謂為法¶海焉享年七十餘
終於所居然未聞其有¶所著述矣¶
<pb:KR6r0054_WYG_004-29a>
　
　
　
　
　
　
　
　
<pb:KR6r0054_WYG_004-29b>
　
　
　
　
　
　
　
　宋髙僧傳卷四
